<h4>Jak to działa? Biwakowanie w australijskich parkach narodowych</h4>

Uluru Kata-Tjuta. Kakadu. Wilsons Promontory. Purnululu. To tylko niektóre z nich. Parki 
narodowe w Australii są zjawiskowe i tak bardzo różnorodne. Na terenie kraju są tysiące 
terytoriów, gdzie przyroda jest pod wyjątkową ochroną. I słusznie, bo jest ona wyjątkowa! 
Biwak w jednym z takich miejsc, to świetne doświadczenie w podróży. Spróbujcie, bo kempingi 
znajdują się w wyjątkowych lokalizacjach.
<br>
Ponieważ tylko kilka parków zarządzanych jest przez rząd federalny, a resztą zajmują się organizacje stanowe czy terytorialne, inne są zasady wstępu i kempingowania. Sprawdźcie szczegóły przed wyjazdem i zobaczcie, które parki są naszymi ulubionymi.

<br><br>
<h5>Queensland (Brisbane, Cairns)</h5>

Boodjamulla National Park
W stanie Queensland parki są bardzo różnorodne. Zajdziecie przepiękne miejsca w tropikalnym lesie deszczowym, oazy na Outbacku oraz wąwozy przecinające suche połacie.

W Queensland wstęp do parków narodowych jest darmowy, chociaż są miejsca (jak wyspa Fraser Island czy park Great Sandy National Park), gdzie potrzebne są pozwolenia na wjazd autem.

Rezerwacji kempingów i opłat za nocleg trzeba dokonywać online przed przyjazdem na miejsce (weźcie pod uwagę, że „na miejscu” może nie być zasięgu). Szczegóły na stronie Queensland National Parks.
<br><br>
<b>NAJ parki narodowe w Queensland:</b>
<br><br>
<ul>
    <li>Boodjamulla National Park</li>
    <li>Great Sandy National Park</li>
    <li>Daintree National Park</li>
    <li>Carnarvon National Park</li>
    <li>Girraween National Park</li>
    <li>Withsunday Islands National Park</li>
</ul>

<h5>Nowa Południowa Walia (Sydney)</h5>

Nowa Południowa Walia to jeden z najcześciej odwiedzanych stanów, to tu znajduje się Sydney. 
W regionie są wysokie góry, śnieg zimą i upały latem na szerokich plażach.
W Nowej Południowej Walii wstęp do niektórych parków narodowych jest płatny, a najlepszym 
rozwiązaniem jest wykupienie karnetu.
<br>
Niektóre kempingi można rezerwować online lub telefonicznie. W innych parkach opłat dokonuje 
się przy wjeździe <b>(zawsze warto mieć ze sobą monety)</b>.
<br><br>
<b>NAJ parki narodowe w New South Wales:</b>
<br><br>
<ul>
    <li>Kosciuszko National Park</li>
    <li>Jervis Bay National Park</li>
    <li>Dorrigo National Park</li>
    <li>Blue Mountains National Park</li>
    <li>Nightcap National Park</li>
</ul>

<h5>Terytorium Północne (Darwin, Uluru)</h5>

Terytorium Północe to prawdopodobnie najmniej okiełzany region Australii. Wciąż wyznacza się 
tu nowe parki narodowe czy rezerwaty. Wciąż się odkrywa. Jest mnóstwo wodospadów, 
krystalicznych źródeł i czerwonego kurzu.
Na Terytorium Północnym wstęp do parków narodowych jest darmowy (z wyłączeniem parku Kakadu 
i Uluru-Kata Tjuta). Na większości kempingów nie można dokonać rezerwacji, a płaci się 
na miejscu, często w tzw. systemie „honesty box” (czyli uczciwie wrzucają pieniądze 
do skrzynki).
<br><br>
Uwaga! Na Terytorium Północnym wiele miejsc dostępnych jest jedynie dla aut 4×4. Są też 
rejony, gdzie niezbędne jest pozwolenie na wjazd, np. na aborygeńskie ziemie Arnhem Land. 
Występują krokodyle różańcowe, więc ostrożne z kąpielami.
<br><br>
<b>NAJ parki narodowe w Northern Territory:</b>
<br><br>
<ul>
    <li>Litchfield National Park</li>
    <li>Kakadu National Park</li>
    <li>Uluru-Kata Tjuta National Park</li>
    <li>Nitmiluk National Park</li>
</ul>

<h5>Wiktoria (Melbourne)</h5>

Stan Wiktoria, czyli szeroko pojęte okolice Melbourne. Z jednej strony jedne z najbardziej 
przyjaznych terenów w Australii. Z drugiej strony – latem wszystko płonie. Klimat jest 
zróżnicowany, przyroda również.
<br>
W stanie Wiktoria zaplecze kempingowe jest bardzo rozwinięte, bo stan jest mocno zaludniony. 
Niektóre parki są darmowe, w innych trzeba płacić i wtedy konieczna jest wcześniejsza 
rezerwacja.
<br><br>
Uwaga! Latem obłożenie bywa tak wysokie, że miejsca na kempingach trzeba rezerwować 
w tzw. „ballot system”, czyli kto pierwszy ten lepszy.
<br><br>
<b>NAJ parki narodowe w Wiktoria:</b>
<br><br>
<ul>
    <li>Wilsons Promontory National Park</li>
    <li>Grampian National Park</li>
    <li>Mount Buffalo National Park</li>
    <li>Croajingolong National Park</li>
    <li>Cathedral Range State Park</li>
    <li>Cape Otway National Park</li>
</ul>

<h5>Australia Zachodnia (Perth)</h5>

Australia Zachodnia to największy z australijskich stanów. Przestrzeń jest tu wręcz 
nieokiełznana, a parki należą do najpiękniejszych. W Australii Zachodniej wstęp do parków 
narodowych jest płatny, warto więc rozważyć zakup karnetu.
Wybór kempingów jest szeroki. W niektórych rezerwacji trzeba dokonywać online przed przyjazdem, 
w innych możliwe jest to na miejscu.
<br><br>
<b>NAJ parki narodowe w Australii Zachodniej:</b>
<br><br>
<ul>
    <li>Karijini National Park</li>
    <li>Nambung National Park</li>
    <li>Cape Le Grand National Park</li>
    <li>Stirling Range National Park</li>
    <li>Kalbarri National Park</li>
    <li>Purnululu National Park</li>
    <li>Cape Range National Park</li>
</ul>

<h5>Tasmania (Hobart)</h5>

Skromna Tasmania. A tak magiczna! Tasmania to stan i wyspa jednocześnie. Cudowne miejsce dla 
miłośników dziewiczej przyrody. W Tasmanii wstęp do parków narodowych jest płatny, więcej 
informacji tutaj. W popularnych miejscach, w szczycie sezonu rezerwacji należy dokonywać 
z wyprzedzeniem.
<br><br>
<b>NAJ parki narodowe na Tasmanii:</b>
<br><br>
<ul>
    <li>Freycinet National Park</li>
    <li>Cradle Mountain National Park</li>
    <li>Tasman National Park</li>
    <li>Maria Island National Park</li>
</ul>

<h5>Australijskie Terytorium Stołeczne (Canberra)</h5>

Do Canberry? Po co tam jedziesz? Do parków narodowych w okolicy. Warto!
<br>
W Australijskim Terytorium Stołecznym zaleca się dokonywanie rezerwacji z wyprzedzeniem.
Wstęp do parków, jak w przypadku Booderee National Park, jest płatny.
<br><br>
<b>NAJ parki narodowe Terytorium Stołeczne:</b>
<br><br>
<ul>
    <li>Namadgi National Park</li>
    <li>Tidbinbilla Nature Reserve</li>
</ul>

<h5>Australia Południowa (Adelajda)</h5>

Australia Południowa to jeden z najmniej docenianych stanów Australii i jeden z naszych 
ulubionych. Z jednej strony rozwinięty, z drugiej niezadeptany.
W Australii Południowej wstęp do niektórych parków narodowych jest płatny i warto rozważyć 
zakup karnetu. Nocleg na kempingach można rezerwować online lub na miejscu.
<br><br>
<ul>
    <li>Ikara-Flinders Ranges National Park</li>
    <li>Flinders Chase National Park</li>
</ul>

Nie podróżujcie na tzw. „krzywy ryj”, przyjeżdżając po zmroku i wyjeżdżając przed świtem, 
aby uniknąć spotkania z rangerem. To dzięki pieniądzom z opłat australijskie parki narodowe 
wyglądają tak, jak wyglądają i są dla nas dostępne.
<br>
Podczas biwakowania pamiętajcie także o tych kilku zasadach, bez z których lepiej nie ruszać 
się z domu.